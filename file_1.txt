Змінна — це ім'я (псевдонім) для деякої області пам'яті комп'ютера.
Передбачається, що в цій пам'яті лежить корисна для розробника інформація, до якої є необхідність звертатися неодноразово.
Python, як і будь-яка інша мова програмування, працює з даними в пам'яті, до яких звертається за допомогою імен (змінних).

Змінна — це елемент пам'яті, у якого є ім'я і в якому можуть зберігатися данні.
Стосовно іменування змінних у Python є три суворих правила:

ім'я змінної у Python може складатися лише з цифр, літер та знаків підкреслення _;
ім'я змінної не може починатися з цифри, але може зі знаку нижнього підкреслення;
використання зарезервованих слів у якості імені змінної буде призводити до помилки.


Перелік зарезервованих слів: False, None, True, and, as, assert, async, await, break, class,
continue, def, del, elif, else, except, finally, for, from, global, if, import, in, is, lambda,
nonlocal, not, or, pass, raise, return, try, while, with, yield